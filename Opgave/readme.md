|Module : WFB - Web Frontend Basics| |
|---|---|
|**Opdracht:** Permanente evaluatie | **Type:** Individuele Opdracht |
|**Deadline:** *Zie Leho* | **Max score:** *Zie Leho* |
|||

# Ik stel voor …
## 1 ALGEMEEN
### 1.1 DOELSTELLINGEN
3.1.6. Onderkent het nut van de verschillende bouwstenen en een logisch samenhangende programmacode

3.2.4. Onderscheidt de verschillende beschikbare tools en componenten

3.2.11. Onderscheidt de verschillende componenten voor het maken van een functionele gebruikersinterface

3.2.12. Brengt de componenten van de gebruikersinterface in verband met de gewenste functionaliteiten van
de applicatie

3.2.13. Deelt het project op in functionele eenheden

### 1.2 BENODIGDHEDEN
Om tot een goede oplossing te komen dien je te beschikken over de volgende zaken:
* Visual Studio Code
* Syllabus / Hoofdstuk
    * Hoofdstuk 1 tot en met Hoofdstuk 8

### 1.3 INDIENEN
* Dien jouw oplossing in via GitHub **voor** het einde van de afgesproken deadline, je gebruikt hiervoor deze GitHub Classroom repository.
* Zorg voor passende commit berichten.
* Controleer zelf of je opdracht al dan niet volledig gesynchroniseerd werd **op de hoofdbranch**!

***

## 2 OMSCHRIJVING
### 2.1 STRUCTUUR

Zorg ervoor dat je uitwerking de volgende structuur heeft:

In je root folder *(dit is de folder waar je je project in start en waar tevens de .git folder in staat)* is volgende pagina terug
te vinden;
* index.html

Maak een nieuwe folder aan die de naam **hobbys** krijgt (zonder leestekens). In deze folder maak je per hobby die je uitwerkt een passende pagina aan (minstens één hobby). Geef deze pagina dan ook **de naam *(zonder leestekens)* van de hobby in kwestie**.

Maak een nieuwe folder aan die de naam **opleiding** krijgt. In deze folder maak je een pagina aan:
* graduaatProgrammeren.html

Plaats al je stylesheets in een folder genaamd **css**. Voorzie een stylesheet **mainstyle.css** met daarin de algemene opmaak die van toepassing is op alle pagina’s.

Daarnaast voorzie je een aparte stylesheet per pagina die *specifieke extra opmaak* nodig heeft. Link op elke pagina enkel de mainstyle.css en de eventuele extra stylesheet van deze specifieke pagina.

Afbeeldingen die je gebruikt, horen thuis in een folder genaamd **images**.

### 2.2 UITWERKING
Je maakt een website waarmee **je jezelf zal voorstellen**. Je website bevat de drie *(of meer)* gevraagde pagina’s en deze pagina’s maken gebruik van de relevante css stylesheets.

Algemene vereisten van toepassing op **elke pagina**:
* Bevat bovenaan de navigatie van je website.
    * Deze navigatie wordt omsloten door **een block element**.
    * De items waaruit je navigatie bestaat worden door middel van een **unordered list element** opgemaakt.
    * Je zorgt via css dat de weergave van je navigatie een eigen (passende) stijl krijgt.

* Bevat onderaan de footer van je website
    * De footer wordt omsloten door **een block element**.
    * In de footer wordt een passend element gebruikt om een copyright symbool en je voornaam en naam te omsluiten.

* Er wordt voor de tekst **geen** gebruik gemaakt van Lorem Ipsum of afgeleiden.

### 2.2.1 MINIMALE INHOUD INDEX.HTML
Op deze pagina zijn **minimaal** volgende zaken terug te vinden:
* Je voornaam en naam
* Een kleine voorstelling van jezelf
* Een afbeelding van jezelf

Twee passende afbeeldingen (meerdere indien je meerdere hobby pagina’s toevoegt) die ook doorlinken naar de pagina’s:
* *[naam van je hobby]*.html
* graduaatProgrammeren.html

Vul vrij aan met passende inhoud en stijl naar keuze.

### 2.2.2 MINIMALE INHOUD VAN ELKE HOBBY PAGINA
Op elke pagina zijn **minimaal** volgende zaken terug te vinden:
* hobby van jezelf waar je:
    * Een kort stukje inleidende tekst over de hobby(s)
    * Een woordje uitleg bij elke hobby.
    * Een passende afbeelding

Vul vrij aan met passende inhoud en stijl naar keuze. Je werkt **minimaal** 1 hobby uit.

### 2.2.3 MINIMALE INHOUD GRADUAATPROGRAMMEREN.HTML
Op deze pagina zijn minimaal volgende zaken terug te vinden:
* Een stukje tekst waarin je even je keuze voor de richting graduaat programmeren toelicht.
* Een passende afbeelding

Voeg een lesrooster toe met een overzicht van de vakken die je momenteel volgt, voor een lesweek naar keuze. Je gebruikt hiervoor een tabel. 

Voorzie hier een eigen stijl, passend in de stijl van je
eerdere werk. Je gebruikt hier **minstens 1 pseudo-klasse** in je bijkomende css-file.
* Er is een duidelijk visueel onderscheid tussen header, footer en de body van de tabel
* Er is een wisselende opmaak van de rijen van de tabel
* Voege lege cellen samen, vermijd enkele lege cellen in de tabel.

Vul vrij aan met passende inhoud en stijl naar keuze.

***

### 2.3 VALIDATIE
**Elke** HTML pagina werd gecontroleerd door middel van een HTML Validator!
* Elke pagina die je indient dient vrij te zijn van HTML errors.
* Indien er **warnings** of **informatieve** meldingen bij het valideren verschijnen hoeven deze **niet noodzakelijk** opgelost te worden.

# Veel succes!